Program służy do konwertowania plików .po na pliki zrozumiałe przez grę(tsv i txt).
Do konfiguracji używamy pliku appsettings.json, w którym przestawiamy odpowiednie ustawienia, aby osiągnąć zamierzony efekt. Są tam dwie sekcje. W trybach głównych interesuje nas tylko sekcja MainSettings.

TRYBY GŁÓWNE
MainFromPo - służy do przekonwertowania pliku .po na plik .tsv, który później umieszczamy w grze za pomocą narzędzia MonkeyPack. Tryb ten służy tylko do pliku związanego z głównymi napisami dialogowymi(tłumaczenie kart i dziennika LeChucka odbywa się w innym trybie). PoFilePatch należy ustawić na ścieżkę do pliku .po wygenerowanego przez OmegaT w katalogu target, EngTsvPath należy ustawić na ściężkę do oryginalnego, angielskiego skryptu(znajduje się w katalogu scripts w repozytorium). PolTsvPath ustawiamy na ścieżkę wskazującą miejsce, gdzie chcemy mieć nowo wygenerowany plik wyjściowy. LangId jest parametrem opcjonalnym. Jeśli ustawione na wartość(fr, de itd), to zmieni wartość id w nagłówku pliku tsv. Ja ustawiam to na stałe na "fr", bo taką wersję podmieniam.
CollectableFromPo - podobnie jak wyżej, tylko że dla pliku .po związanego z kartami w grze. 
LeDiaryFromPo - podobnie jak wyżej, tylko że dla pliku .po związanego z dziennikiem LeChucka.

TRYBY POZOSTAŁE
Pozostałe tryby istnieją i działają, ale były używane jednorazowo w celu przygotowania repozytorium. Opis poniżej w razie gdyby komuś było to do czegoś potrzebne.
MainToPo, CollectableToPo, LeDiaryToPo - służą do generowania pliku .po na podstawie pliku oryginalnego i polskiego. EngTsvPath należy ustawić na ścieżkę do pliku oryginalnego. PolTsvPath należy ustawić na ścieżkę do pliku polskiego. PoFilePatch to ścieżka, gdzie program wygeneruje nowy plik .po
ReplaceTextures - łatka nie podmienia angielskich tekstów, tylko francuskie. Decyzję taką podjąłem, ponieważ przy podmianie wersji angielskiej nie wszystkie teksty były przez grę podmieniane na polski. Efektem tej decyzji jest to, że wszystkie grafiki w grze również są po francusku. Aby to naprawić stworzyłem ten tryb. Gra posiada grafiki w plikach ktxbz. Zawierają one po bokach napisy we wszystkich wersjach językowych(przykład to MeleeOverview0-hd.ktxbz). Koordynaty z informacją, który napis podmienić w której wersji językowej znajdują się w pliku json o tej samej nazwie(np MeleeOverview0-hd.json). Tryb, który stworzyłem podmienia koordynaty francuskie na angielskie, dzięki czemu gra we francuskiej wersji posiada angielskie grafiki. Tryb ustawia się poprzez zmianę wartości w sekcji TexturesSettings. TexturePath to ścieżka do katalogu z plikami json. W repozytorium znajduje się on w katalogu to_compile(należy usunąć pliki nie będące jsonami). LangFrom to koordynaty, z których kopiujemy do LangTo. Czyli ustawienie From en To fr podmieni koordynaty francuskie na angielskie, czego efektem będzie to, że grafiki we francuskiej wersji językowej będą po angielsku.